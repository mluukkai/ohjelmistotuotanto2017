# Retrospektiivi

Retrospektiivi on ketterässä ohjelmistotuotannossa aina jokaisen iteraation jälkeen pidettävä palaveri, jossa viimeisintä iteraatiota voidaan käydä läpi, ennen kaikkea jotta tiimin yhteistyö olisi jatkossa jollain tasolla parempaa. On useita erilaisia tapoja käydä tämä palaveri: esimerkkejä retrospektiivitekniikoista ovat 'Start, Stop, Continue, More of, Less of wheel' ja 'Glad, Sad, Mad'.

Start, Stop, Continue, More of, Less of wheel tiivistettynä: tyypillisesti viiteen osaan jaetun ympyrän avulla vastataan seuraaviin kysymyksiin: mitä pitäisi alkaa tehdä? Minkä tekeminen pitäsi lopettaa? Mitä tulisi jatkaa? Mitä saisi tehdä enemmän? Mitä saisi tehdä vähemmän?

Glad, Sad, Mad tiivistettynä: käydään läpi edellisen iteraation aikana tehtyjä havaintoja ja kategorisoidaan nämä. Mietitään, mikä oli positiivista (glad), mikä oli negatiivista (sad) ja mistä on valittamisen aihetta tai mikä teki vihaiseksi (mad).
