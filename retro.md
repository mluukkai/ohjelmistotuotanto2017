Aloita, lopeta, jatka, lisää, vähennä -ympyrä on tekniikka, jolla saadaan ryhmä miettimään sprintin tai projektin onnistumisia ja parannettavia asioita yhdessä. Tämä tapahtuu piirtämällä ympyrä, joka jaetaan viiteen osaan: mitä pitäisi alkaa tekemään? Mikä tekeminen pitäisi lopettaa? Mitä jatkaa? Mitä tehdään lisää ja mitä vähennetään? Tällä tavoin saadaan keskustelua aikaiseksi eri näkökulmista ja rakentavasti mietitään pieniäkin parannuksia.
Iloinen, surullinen, vihainen -tekniikka on yksinkertaisempi retrospektiivitekniikka, jossa kaikki osallistujat antavat ehdotuksia hyvistä tai huonoista asioista. Annetuista asioista äänestetään, ja asioista keskustellaan äänimäärän mukaan järjestyksessä. Tilaisuus loppuu, kun kaikki asiat on käsitelty tai tunnin aikaikkuna täytetty. Kategorioihin voi myös kirjata täysin tiimin ulkopuolelta tulevia asioita, kuten ulkoa kuuluva, häiritsevä katumusiikki. Tilaisuuden puheenjohtaja, yleensä Scrummaster, johtaa keskustelua äänestetyistä aiheista. Myös positiivisista asioista keskustellaan, sillä niistä voidaan saada lisää hyviä asioita tai onnistumisia seuraavaan sprinttiin.
