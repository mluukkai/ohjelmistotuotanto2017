Referaatti Esa Kortelaisen kandidaattityöstä: Jatkuva eksperimointi ohjelmistokehityksen tukena.

Esa Kortelaisen tutkielma "Jatkuva eksperimentointi ohjelmistokehityksen tukena" käsittelee eksperimointia käsitteenä ohjelmistotuotannossa, ja motivaatiota siihen siirtymiseen. Aluksi tutkielmassa esitellään Lean -filosofia, joka syntyi Toyotan tehtailla 1940 luvun lopulla ja malleja sen soveltamiseen ohjelmistotuotannossa, johon se päätyi 1990 -luvulla. Lean -filosofia myös vertaillaan ketteriin menetelmiin ja käydään läpi yhteneväisyyksiä ja eroavaisuuksia. Seuraavaksi esitellään Lean Startup -filosofia, erilaisia ohjelmistotuotantoympäristöjä ja eksperimoinnin käsite. Liiketoimintapäätösten kohdistaminen ja arkkitehtuurin ja tuotekehityksen yhteys nostetaan esiin. Arkkitehtuuri keskittyy pitkään tähtäimeen ja ei-toiminnallisiin vaikutuksiin. Päätöksissä arkkitehtuurissa todisteet ovat yleensä teknologista aineistoa kun taas tuotekehityksessä asiakkaita ja loppukäyttäjiä. Tutkielma käsittelee myös ohjelmistojen käyttöympäristön muutosta Internetin saatavuuden parantuessa.Tämä nopeuttaa ohjelmistojen päivittymistä ja kannustaa pieniin päivitykseen tiheällä syklillä. Näiden vaikutusta on entistä helpompi seurata. Eksperimentointia hyödynnettäessä etukäteen suunnittelu on tutkielman mukaan mahdollisimman vähäistä ja koeasetelmilla todennetaan miten hyvin ohjelmisto vastaa käyttäjän tarpeita. Tästä todetaan olevan eniten hyötyä pienten organisaatioioden ohjelmistokehityksessä. Tärkeässä roolissa on päätöksenteon nopeus ja oikeisiin suuntiin kohdistuminen. Kohdistumista ja täten ohjelmistokehitystä ohjaavat kokeiden tulokset ja todellinen käyttödata, ja näin säästetään aikaa ja resursseja, ja vältetään turhaa työtä joka ei lisää asiakkaan saamaa arvoa. Jos ohjelmisto ei vastaa asiakkaan tarpeita voi se johtaa menetettyyn tuottoon. Eksperimentoinnin ansiosta resurssien turha kulutus voidaan minimoida. Tutkielman lopussa todetaankin, että eksperimoinnilla on merkittävä potentiaali menettelytapana sen tuomien liiketoiminnallisten hyötyjen, ohjelmiston laadun ja käyttäjille tuotetun arvon muodossa.

Arvailun ja tuntumien sijaan voidaan päätökset perustaa dataan. Tulevaisuudessa odotettavissa on rajojen hämärtymistä ohjelmistokehityksen ja minkä tahansa tuotekehityksen välillä ja huomataan esineiden Internet mahdollisena eksperimentoinnin sovellusalueena.
